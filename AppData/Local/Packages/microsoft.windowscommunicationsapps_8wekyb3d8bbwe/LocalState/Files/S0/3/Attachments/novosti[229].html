<html>
<head>
	<title>Hrvatska kao turističko odredište!</title>
	<link href="style.css" rel="stylesheet">
	
</head>
<body>
	
		<div class="stranica">
	
	<ul>
  		<li><a href="pocetna.html">POČETNA</a></li>
		<li><a href="novosti.html">NOVOSTI</a></li>
		<li><a href="odredišta.html">ODREDIŠTA</a></li>
		<li><a href="kultura.html">KULTURA</a></li>
		<li><a href="literatura.html">LITERATURA</a></li>
		<li><a href="o_meni.html">O MENI</a></li>
		<li><a href="kontakt.html">KONTAKT</a></li>
	</ul>
	
	<h1>Hrvatska kao glavno turističko odredište!</h1>
	
	<h3>Što očekuje hrvatski turizam u 2018. godini?</h3>
	
	<p><img style="width:300px;" src="slika2.jpg"/><strong>U 2018.</strong> oko 20 milijuna turista
“U 2018. u turizmu očekujemo dalji porast i fizičkog i financijskog prometa od oko 5 posto, što su konzervativna očekivanja, jer se dosta toga novog priprema za jačanje prometa u pred i posezoni iduće godine, uključujući i snažniju suradnju s touroperatorima i avio prijevoznicima, koji planiraju više programa i letova u proljetnim i jesensko-zimskim mjesecima prema Hrvatskoj iz svijeta”, ističe za Hinu ministar turizma Gari Cappelli.
Tako bi se u turizmu u 2018. mogli dosegnuti novi rekordi, oko 20 milijuna dolazaka turista, oko 110 milijuna noćenja i više od 12 milijardi eura prihoda ukupno od stranih i domaćih turista, čime bi se, po ocjeni Cappellija, još više približili zacrtanom cilju iz turističke strategije o ostvarivanje 14 do 15 milijardi eura prihoda do 2020.
I mnogi drugi nadaju se da će većina porasta iduće godine biti ostvarena u pred i posezoni, jer u srpnju i kolovozu gotovo da i nema više prostora za rast zbog nedostatka kapaciteta, mada se i u 2018., kao što je bilo i ove godine, očekuje otvaranje oko 40 novih i novoobnovljenih hotela raznih veličina.
Očekuju se i snažniji razvoj turizma na kontinentu, gdje su gotovo sve županije u 2017. zabilježile porast prometa, a kao hit regije za 2018. se nameću Slavonija i Lika, dok se među proizvodima dosta ulaže i razvija, i uz pomoć Ministarstva i Hrvatske turističke zajednice (HTZ), cikloturizam te drugi posebni oblici ponude, uključujući ruralni, kongresni, zdravstveni, kulturni, adrenalinski i riječni turizam, pogotovo riječni kruzing.
Porasti su prije ljeta dobrodošli i zbog tzv. ‘overtourisma’ ili prekomjernog turizma, koji se u 2017. kao fenomen počeo sve češće i više spominjati, posebice u zemljama kao što su Španjolska i Francuska. No, bilo je primjera i u Hrvatskoj. Primjerice, u Dubrovniku, zbog prevelikog broja gostiju s kruzera i drugih usred ljeta, zbog čega su gradske vlasti za 2019. najavile modele za ograničavanje posjeta. Velikih je gužvi bilo i u drugim turističkim destinacijama, kao i u nacionalnim parkovima Plitvička jezera i Krka, zbog čega su negdje prvi puta uvedene i ograničenja posjeta (Krka).
Zbog velikih ljetnih vrućina, potom i velikih požara u Dalmaciji, pa i poplava u 2017. se više nego do sada analizirao i utjecaj klimatskih promjena na turizam, ali i mogućnosti hrvatskih prihvatnih kapaciteta za ogroman broj turista, pogotovo u ljetu, na Jadranu, kada su se stvarale velike prometne gužve i kolone na cestama te u morskim i zračnim lukama, uz određena predviđanja da će doći do ‘pucanja’ komunalne, energetske, zdravstvene i druge infrastrukture ako se u njeno osnaživanje ne ulože određena sredstva.</p>

<button class="button" style="vertical-align:middle"><span><a href="https://hr.wikipedia.org/wiki/Kultura_u_Hrvatskoj" >Više... </a></span></button>
</div>
		
</body>
</html>