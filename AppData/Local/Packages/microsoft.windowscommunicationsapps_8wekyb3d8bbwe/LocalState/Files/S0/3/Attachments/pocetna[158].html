<html>
<head>
	<title>Hrvatska kao turističko odredište!</title>
	<link href="style.css" rel="stylesheet">
	
</head>
<body>
	
		<div class="stranica">
	
	<ul>
  		<li><a href="pocetna.html">POČETNA</a></li>
		<li><a href="novosti.html">NOVOSTI</a></li>
		<li><a href="odredišta.html">ODREDIŠTA</a></li>
		<li><a href="kultura.html">KULTURA</a></li>
		<li><a href="literatura.html">LITERATURA</a></li>
		<li><a href="o_meni.html">O MENI</a></li>
		<li><a href="kontakt.html">KONTAKT</a></li>
	</ul>
	
	<h1>Hrvatska kao glavno turističko odredište!</h1>
	<video id="video" width="1280" height="720" controls>
	<source src="Video.mp4" type="video/mp4">
	</video>
	<p><strong>Hrvatski turizam</strong> je jedna od najvažnijih gospodarskih grana Republike Hrvatske. Povijest turizma u Hrvatskoj seže do sredine 19. stoljeća u razdoblje oko 1850. godine. Uspješno se razvijao sve do današnjih dana, a danas je Hrvatska jedno od najposjećenijih i najvažnijih turističkih odredišta Sredozemlja. Slogan kojim se Hrvatska predstavlja na međunarodnom turističkom tržištu glasi Croatia Full of life.
Lonely Planet je Hrvatsku proglasio najboljom turističkom destinacijom 2005. godine, dok je Magazin National Geographic Adventure Hrvatsku proglasio najboljom destinacijom za 2006. godinu.
Reuters je objavio da je Travel Leaders, vodeća kompanija za prodaju putovanja u Sjedinjenim Američkim Državama, Hrvatsku proglasila međunarodnom top destinacijom za područje Europe za 2012. godinu.
Prema analizama Googleovih podataka i istraživanja internetske stranice teflSearch, na kojoj su tijekom 2015. ljudi iz 80 zemalja navodili gdje bi se najradije odmarali, na Hrvatsku se odnosilo najveći postotak pretraživanja (2,71%), čime je Hrvatska bila najpoželjnija zemlja za odmor na svijetu tijekom 2015. i 2016.
<strong>Općenito</strong>
Hrvatska obiluje prirodnima ljepotama, otocima kojih je 1 244, nacionalnim parkovima, parkovima prirode, spomenicima pod zaštitom UNESCO-a poput Dioklecijanove palače u Splitu, gradova Trogira i Dubrovnika, Eufrazijeve bazilike u Poreču i Katedrale svetog Jakova u Šibeniku, a najveća prednost u odnosu na konkurenciju je hrvatski dio Jadranskog mora koji je prema istraživanju Europske agencije za okoliš, provedenom 2010. godine, drugo najčišće more u Europi.[5] I blaga Mediteranska klima u Hrvatskoj, s toplim ljetom i umjereno hladnom zimom, pogoduje hrvatskom turizmu i njegovom dodatnom razvoju. Turistička ponuda Hrvatske vrlo je raznolika a sastoji se od nautičkog, izletničkog, ronilačkog, kongresnog, kulturnog, ekološkog, seoskog, vjerskog, pustolovnog, zdravstvenog, lovnog ili ribolovnog turizma. U turističkoj ponudi su i višednevna krstarenja na motornim jedrenjacima te vrlo dobro razvijeni naturizam i sve razvijeniji Robinzonski turizam koji osim na kopnu nudi i boravak na usamljenim svjetionicima poput dubrovačkih Grebena ili Palagruže.
U Hrvatskoj je 16. siječnja 2014. godine, prema podacima Ministarstva turizma, bio 851 kategorizirani turistički objekt, od čega je 605 hotela, 84 kampa, 52 turistička apartmana, 41 turističko naselje, 19 apart-hotela i 50 marina. U svim ovim objektima nešto je više od 100 000 smještajnih jedinica i oko 237 000 stalnih kreveta. U 605 kategoriziranih hotela ukupno je 53 227 smještajnih jedinica i 102 430 kreveta, a među svim hotelima 301 je kategoriziran s tri zvjezdice, 192 s četiri, a pet zvjezdica ima 29 hotela.</p>

<iframe width="640" height="280" src="https://www.youtube.com/embed/0XbIR7e9PYM" frameborder="0" allow="autoplay; encrypted-media" allowfullscreen></iframe>
</div>		
</body>

</html>